# Analysis: Crypto

Voordat je aan het programmeren slaat moet je een formele analyse van  [Caesar](/problems/cs50/caesar) maken.

Je moet deze analyse submitten voordat je gaat implementeren, maar het is geen probleem als je tijdens de implementatie afwijkt van je plan. Je hoeft de analyse naderhand ook niet meer bij te werken.

Het gaat erom dat je leert een goed plan te maken voordat je begint.

1. Lees goed de opdracht van Caesar door en zorg dat je vooral alle informatie in de paragraaf **Background** goed begrijpt. Als je daarover nog vragen of onzekerheden hebt, kun je deze het beste op **Ed** posten zodat je medestudenten kunnen meedenken. Als je geen idee hebt waar je moet beginnen, vraag dan assistentie via Zoom aan om de opdracht goed door te spreken.

2. Werk door de analysestappen (1--4) van de [Problem solving steps](/steps). Je moet een aantal **voorbeelden** verzinnen (input-output) en die in zo klein mogelijke stapjes uitwerken. Als je hier een beetje gevoel voor krijgt dan moeten die stappen zo opgeschreven kunnen worden dat iemand die Caesar niet kent ze kan **uitvoeren** op jouw voorbeelden. 

3. Een mens is geen computer. Daarom is het goed mogelijk dat er nog wat "**magic**" in je algoritme zit. Zo kan een computer bijvoorbeeld geen string "lezen". Wel kan een computer een string stap voor stap "doorlopen" en met elke letter iets doen. Probeer dit soort dingen zoveel mogelijk uit je algoritme te halen voordat je verder gaat.

4. Lees nog een keer zorgvuldig de punten in de paragraaf **Specfication** van de opdracht. Hier staat heel precies aangegeven hoe input en output eruit moeten zien. Je hoeft overigens hier nog niet na te denken over input die niet mag (zoals negatieve getallen). Dat kun je bij de implementatie doen. Maar er staat bijvoorbeeld wel een belangrijke eis over "preserve case". Die zou je al in je algoritme moeten hebben verwerkt voordat je gaat coden.

5. Als je klaar bent verzamel je je voorbeelden, je definitieve algoritme en andere observaties in een **document** en sla je dit op als PDF. Stuur het daarna in onderaan deze pagina. Weet je niet zeker of je klaar bent? Check het gewoon even met een assistent.

6. En tot slot ga je door naar de [opdracht](/problems/cs50/caesar) en start je met programmeren. De "walkthrough"-video zal je extra hints kunnen geven over hoe je het kunt aanpakken en ook de "Hints"-paragraaf van de opdracht kan nuttig zijn.
