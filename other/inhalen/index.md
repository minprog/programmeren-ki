# Inhalen

Voordat je met Python aan de slag gaat moet je zorgen dat:

1. De code re-review van Calendar is gedaan
2. Alle eerdere opdrachten 100% goed zijn ingeleverd
3. Je voldoende vaardig bent met C om het tentamen te halen

## Code re-review

**Deadline 7 december 19:59** (maar zorg dat je hier maandag gewoon klaar mee bent)

Er is geen review voor de opdracht Sort, omdat deze veel te weinig regels code heeft.

Voor deze week ga daarom je _nogmaals_ de opdracht Calendar reviewen. Je hoeft dit niet met z'n tweeën te doen. Gebruik deze input voor de code review:

- NOGMAALS goed lezen van de uitleg over Comments, Naming, Formatting, Cleanup en Nesting
- En je hebt feedback gehad toen je Calendar vorige keer hebt ingeleverd

[Dit is de review-pagina](/modules/review-5)

Je hebt een enorme voorsprong ten opzichte van vorige keer in verband met je feedback. Dus hiermee kun je hoger scoren. Maar we kijken wel weer gewoon streng na!

De eerder gekregen feedback is **géén** checklist. Dus als je alle feedback "verwerkt" is dat absoluut geen garantie voor 6 punten. Grote kans dat vorige keer niet zomaar alle belangrijke punten genoemd konden worden.

Er ligt dus echt een verantwoordelijkheid bij jou om weer een studie te maken van het verbeteren van je programma.

De punten voor de vorige review van Calendar blijven gewoon staan. Deze review telt apart.


## Opdrachten inleveren

**Deadline 10 december 17:59**

Controleer in het [overzicht](/submissions) of er nog ontbrekende opdrachten zijn. Let daarbij op:

- De oefen- en individuele **opdrachten** 
    - behalve de extra opdrachten Figure, Goldbach, Decryptor, Calendar-Extra, Find-Extra
- De **toetsjes** van het basisboek
- De **verbeterde versies** van je programma's die je inlevert na een code review
- Let op: het kan zijn dat je **Calendar**-opdracht of **Sort**-opdracht nog worden afgekeurd (uiterlijk vrijdagavond 3 december hoor je dit) omdat ze niet 100% exact goed werken. Die moet je dan ook verbeteren en opnieuw inleveren.

Deze deadline geldt voor de studenten die her en der nog een vergeten opdracht hebben. Als je door omstandigheden flink achterloopt moet je een persoonlijke regeling treffen en advies vragen via een mail naar <mailto:help@mprog.nl>.

## Tentamen-oefening

**Geen deadline, dit is je eigen verantwoordelijkheid**

Zorg dat je zeker weet dat je goed genoeg kunt programmeren in C om het tentamen te halen.

- Maak [rechthoeken](/tentamen/rechthoeken) helemaal af en lever opnieuw in
- Maak [regen](/tentamen/regen) helemaal af en lever opnieuw in
- Maak [driehoek](/tentamen/driehoek) helemaal af en lever opnieuw in
- Maak [hoofdletters](/tentamen/hoofdletters) helemaal af en lever opnieuw in

Als de website je inzending afkeurt moet je achterhalen waarom dit is. Vaak is het een kwestie van zéér precies zijn in de output. (En goed lezen van de opdracht.)

Het is nog niet voldoende zolang de website je inzending afkeurt!

## Door met Python

**Deadline 17 december 17:59**

Als je bovenstaande 100% onder controle hebt mag je door met Python. Sommige studenten zullen al in week 6 beginnen, andere studenten misschien pas in week 7. Het is ook mogelijk de opdrachten over te slaan. Voor latere vakken is het wel belangrijk om dan nog Python-kennis op te bouwen.

Je kunt zo punten verdienen bij de Python-opdrachten:

- Voor de opdracht **Indexer** kun je 2 punten verdienen voor een zorgvuldig geschreven en correct programma. De stijl moet op orde zijn, maar hoeft niet perfect. Als het slordig is wordt het afgekeurd en kun je de punten niet halen. De deadline is hard en kan niet worden uitgesteld

- Voor de opdracht **Climate** kun je 4 punten verdienen voor een zorgvuldig geschreven en correct programma. De stijl moet op orde zijn, maar hoeft niet perfect. Als het slordig is wordt het afgekeurd en kun je de punten niet halen. De deadline is hard en kan niet worden uitgesteld.

Deze opdrachten worden dus niet beoordeeld op stijl, alleen afgekeurd. Als de stijl is goedgekeurd verdien je simpelweg punten door de opdracht goed af te maken. Een halve opdracht inleveren mag dus ook, dit kan je een deel van de punten opleveren.

Er is geen uitstel mogelijk, ook niet als je eerder al achterliep. Maar je kunt het vak gewoon halen als je de opdrachten niet doet, mits je natuurlijk voldoende punten haalt in totaal.
