# Tentamen

1 februari 2022  15:00–18:00


## Regels

- Ga naar de zaal die in jouw persoonlijke rooster op Datanose staat. Niet iedereen zit in dezelfde zaal.
- Je mag tot uiterlijk 30 minuten na de begintijd starten.
- Je moet minimaal tot 30 minuten na de begintijd in de zaal blijven.
- Leg je collegekaart klaar op tafel (of een andere ID met foto).
- Stilte in de zaal.
- Er is geen pauze, overdrijf niet met drinken, toiletbezoek op verzoek.
- Klaar is klaar, dan kun je inleveren en weggaan.
- Vóór inleveren steek je je hand op, de surveillant komt controleren voordat je inlevert.
- Je mag alleen werken in de CS50 IDE via https://ide.cs50.io/

## Beoordeling

Hieronder vind je vijf opdrachten. Het doel van het tentamen is te demonstreren dat je zelfstandig een oplossing voor een probleem kunt ontwikkelen, en daarbij gebruik kunt maken van de basistechnieken van programmeren, zoals bijvoorbeeld de verschillende soorten loops, if-else-constructies, enzovoort.

Je hoeft niet alle opdrachten goed te hebben om het tentamen te halen. Je moet wel genoeg werkende code produceren van enige complexiteit om zonder twijfel te kunnen concluderen dat je de basis voldoende beheerst. Elke opdracht geeft een kans om dit voor een deel te doen.

De input van gebruikers hoeft alleen gecontroleerd te worden als dit duidelijk in de opdracht vermeld staat.

## Hulpbronnen

Als bronnen mag je gebruiken:

- de lecture notes (en de rest van deze website),
- de CS50 Manual waarin allerlei nuttige C-functies genoemd staan,
- en je eigen uitwerkingen van eerdere opdrachten.

In je uitwerking mag je alleen gebruik maken van de library-functies die ook in de CS50 Manual staan. Voor Python mag je geen imports doen. Neem geen shortcuts.

Vanwege het doel van het tentamen heeft het geen zin om alleen het juiste antwoord uit te printen zodat check50 tevreden is (het zogenaamde "hardcoden").
