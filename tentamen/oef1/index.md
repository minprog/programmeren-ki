# Tentamen: oefening 1

Dit is een oefenopdracht voor het tentamen. Je gaat hier maximaal 30 minuten aan besteden en dan lever je in wat je hebt. Na het laptopcollege ga je de opdracht afmaken.

**Kom je er niet uit**, stuur dan een e-mail naar <progki@mprog.nl>. Het is cruciaal dat je op die manier om hulp vraagt, want dit is een rechtstreekse voorbereiding voor het tentamen. Lukt het niet deze in redelijke tijd te maken, dan heb je simpelweg hulp nodig en die moet je dan vragen.

> Als bronnen mag je gebruiken:
> 
> 1. de lecture notes (en de rest van deze website),
> 2. het boek van Beej over C (gelinkt vanaf deze site),
> 3. de CS50 Manual waarin allerlei nuttige C-functies genoemd staan (gelinkt van deze site),
> 4. en je eigen uitwerkingen van eerdere opdrachten (LIEVER NIET!).

## Rechthoeken

Schrijf een programma dat de afmetingen van twee rechthoeken opvraagt en dan de mogelijkheid geeft om enkele eigenschappen te berekenen. Het gaat om de volgende mogelijkheden:

1. De opppervlakte van de eerste rechthoek (lengte x breedte)
1. De opppervlakte van de tweede rechthoek (lengte x breedte)
1. Het verschil van de oppervlakte van de eerste en tweede rechthoek (opp1 - opp2)
1. De som van de oppervlakte van de eerste en tweede rechthoek (opp1 + opp2)

De lengtes en breedtes moeten ingevoerd worden als een geheel getal.
Controle op (on)geldige invoer is alleen nodig voor de keuze 1, 2, V of S.

    $ ./rechthoeken
    Lengte 1: 45
    Breedte 1: 33
    Lengte 2: 22
    Breedte 2: 12
    Wil je de oppervlakte van rechthoek (1) of (2), of de (S)om of het (V)erschil weten? V
    1221

    $ ./rechthoeken
    Lengte 1: 1
    Breedte 1: 43
    Lengte 2: 39
    Breedte 2: 31
    Wil je de oppervlakte van rechthoek (1) of (2), of de (S)om of het (V)erschil weten? S
    1252

    $ ./rechthoeken
    Lengte 1: 1
    Breedte 1: 43
    Lengte 2: 39
    Breedte 2: 31
    Wil je de oppervlakte van rechthoek (1) of (2), of de (S)om of het (V)erschil weten? 1
    43

    $ ./rechthoeken
    Lengte 1: 1
    Breedte 1: 43
    Lengte 2: 39
    Breedte 2: 31
    Wil je de oppervlakte van rechthoek (1) of (2), of de (S)om of het (V)erschil weten? X
    Dit is geen geldige keuze

    $ ./rechthoeken
    Lengte 1: 1
    Breedte 1: 43
    Lengte 2: 39
    Breedte 2: 31
    Wil je de oppervlakte van rechthoek (1) of (2), of de (S)om of het (V)erschil weten? 0
    Dit is geen geldige keuze

Als geen geldige keuze wordt gemaakt stopt het programma; er wordt niet opnieuw om invoer gevraagd.
